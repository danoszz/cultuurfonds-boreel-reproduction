---
templateKey: about-page
title: Stichting Cultuurhistorisch Fonds Boreel
financesPdf: /img/publicatiegegevens-2018-chf-boreel.pdf
---
### Doelstelling

De Stichting Cultuurhistorisch Fonds Boreel is een ANBI stichting en heeft ten doel het in eigendom verwerven, bewaren, beheren, in bruikleen geven en tentoonstellen van allerhande kunstwerken, documenten en overige (familie)stukken. In het bijzonder werken die met de geschiedenis van de familie Boreel of en hun woonhuizen als Waterland en Beeckestijn verband houden. Waar mogelijk wordt aan het publiek toegang verschaft tot (delen van) de verzameling in bruikleen te geven of door toegang te verlenen voor onderzoek. Daarnaast heeft de stichting als doel het verlenen van financiÃ«le ondersteuning aan personen, die niet in hun levensbehoefte kunnen voorzien, zo wel als het geven van gelegenheid tot het volgen van een studie.

### Beleidsplan

De activiteiten van de stichting zijn gericht op het in eigendom verwerven, het (doen) bewaren, het (doen) beheren, in bruikleen geven en tentoonstellen van allerhande kunstwerken, documenten, boeken, wetenswaardigheden en overige familiearchiefstukken. In het bijzonder (kunst)werken, zaken en voorwerpen die met de geschiedenis van de familie Boreel verband houden.

De stichting kent drie inkomstenbronnen:

1. (jaarlijkse) donaties en bijdragen;
2. inkomsten uit bruikleen;
3. inkomsten uit vermogen.

Het vermogen wordt beheerd door een grote bank in een mandaat dat matig offensief mandaat dat dividend inkomsten genereert. Het bestuur overlegt met de bank over dit profiel, maar de bank neemt de beleggingsbeslissingen en beheert de beleggingsportefeuille binnen het afgesproken profiel.

De gelden van de stichting worden met name aangewend om de kunstcollectie in stand te houden en uit te breiden. Daarnaast kunnen de gelden van de stichting worden aangewend voor onderstand.

### Het Familiearchief bij het Nationaal Archief

Bij het Nationaal Archief in Den Haag is een groot familiearchief ondergebracht. Het bevat stukken van de familie van en over de familie van 1443 tot 1931, het archief van de familie Pels (1571-1862) en van de Stichting Frankendaal (1637-1877). Het archief is bij het Nationaal Archief te raadplegen na toestemming van de Stichting Cultuurhistorisch Fonds Boreel. Via [deze link](https://www.nationaalarchief.nl/onderzoeken/archief/1.10.10) komt u bij het relevante deel van de website van het Nationaal Archief.

### Bestuurssamenstelling

De stichting kent een bestuur dat uit (ten minste) drie leden bestaat. Het bestuur van Stichting Cultuurhistorisch Fonds Boreel bestaat thans uit:

* de heer J.J. Boreel (voorzitter);
* de heer H.G. Boreel (secretaris-penningmeester); en
* de heer F.E.P. Boreel (algemeen lid).

De bestuurders ontvangen geen beloning, noch een onkostenvergoeding voor hun diensten. De bestuurders zijn geen familie in de zin van de definite van familie voor een ANBI Stichting, te weten personen tot in de 4e graad.

### Verslag activiteiten

De feitelijke werkzaamheden van de stichting komen overeen met de statutaire doelstelling. De activiteiten zijn gericht op het in stand houden en waar mogelijk uitbreiden van de kunstcollectie. De activiteiten zijn erop gericht deze doelstelling (op de lange termijn) te realiseren.

### Overige ANBI gegevens

RSIN nummer: 8058 96 727

Contact: info@cultuurfondsboreel.nl

Postadres: L. van Wijkplein 3, 2101 EL Heemstede

### Financien

De balans en staat van baten en lasten van 2018 zijn [via deze link online](https://cultuurfondsboreel.nl/img/publicatiegegevens-2018-chf-boreel.pdf) beschikbaar.

### Contact

Voor vragen over de website en/of de kunstwerken kunt u mailen naar [info@cultuurfondsboreel.nl](mailto:info@cultuurfondsboreel.nl) en zo contact opnemen.